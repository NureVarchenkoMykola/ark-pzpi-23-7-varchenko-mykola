Міністерство освіти і науки України
Харківський національний університет радіоелектроніки
Кафедра програмної інженерії





Звіт
з лабораторної роботи №1
з предмету «Аналіз та рефакторинг коду»



Виконав: 
ст. гр. ПЗПІ 23-7
Варченко Микола Миколайович

Прийняв:
Дашенков Д.С.






Харків 2025

Vision and Scope Document
for
Програмна система для контролю енергоспоживання у будинку
Version 1.0 approved
Prepared by Варченко Микола Миколайович
ХНУРЕ
05.12.2025
Table of Contents

1.	Бізнес-вимоги	3
1.1.	Передумови	3
1.2.	Бізнес-можливості	3
1.3.	Бізнес-цілі та критерії успіху	4
1.4.	Потреби клієнтів або ринку	5
1.5.	Бізнес-ризики	6
2.	Концепція рішення	8
2.1.	Окреслення концепції	8
2.2.	Головна функціональність	8
2.3.	Припущення та залежності	10
3.	Рамки та обмеження проекту	12
3.1.	Рамки первинного випуску	12
3.2.	Рамки наступних випусків	13
3.3.	Обмеження та винятки	13
4.	Бізнес-контекст	15
4.1.	Профілі зацікавлених сторін	15
4.2.	Пріоритети проєкту	16
4.3.	Робоче середовище	16




Історія версі1

NameDateReason For ChangesVersionВарченко Микола Миколайович05.12.25-1.0
1. Бізнес-вимоги
1.1. Передумови
     У сучасних умовах зростання цін на електроенергію та загальної нестабільності тарифів домогосподарства дедалі частіше прагнуть розуміти, на що саме витрачається електрика і як можна зменшити витрати без погіршення комфорту. У більшості випадків контроль споживання обмежується переглядом показників лічильника та сум у платіжках. Такий підхід не дає відповіді на практичні питання - коли саме споживання зростає, які прилади створюють найбільше навантаження, чи є «приховані» витрати та як змінюється картина в різні сезони або за різних побутових сценаріїв.
     Додатково у користувачів часто відсутній зручний і структурований спосіб вести облік споживання по днях, місяцях і роках. Дані можуть записуватися вручну в нотатках або таблицях, але це потребує дисципліни й часу, а також не забезпечує автоматичного аналізу, візуалізації та контролю лімітів. Через це рішення щодо економії приймаються інтуїтивно, а не на основі фактів.
     Саме тому виникає потреба у програмній системі, яка дозволяє зібрати інформацію про енергоспоживання в одному місці, перетворити її на зрозумілу статистику, показати тенденції та допомогти користувачеві контролювати витрати. Такий продукт є логічним кроком у напрямку підвищення енергоефективності житла та відповідального використання ресурсів, а також може виступати навчальним прикладом інформаційної системи енергомоніторингу.
1.2. Бізнес-можливості
     На ринку існують різні підходи до контролю енергоспоживання - від даних постачальника електроенергії до «розумних» розеток і систем розумного дому. Проте для звичайного користувача ці варіанти часто не дають повної картини. Кабінети постачальників зазвичай відображають лише узагальнені показники та не пояснюють причини змін у споживанні, а рішення на базі «розумного дому» можуть бути точнішими, однак потребують додаткових пристроїв і налаштувань, що робить їх складним стартом для більшості домогосподарств. Поширеним залишається і ведення обліку вручну у таблицях, але воно не забезпечує автоматичного та зручного підрахунку вартості, попереджень про ліміти та цілісного сценарію аналізу за періодами й приладами. Запропонований продукт закриває ці прогалини, поєднуючи облік, тарифи, ліміти, аналітику та звіти в одному рішенні без обов’язкової потреби в додатковому обладнанні.
     Запропонована система орієнтується на просте та доступне рішення для домашнього використання. Вона підтримує внесення даних, ведення історії споживання, налаштування тарифів, автоматичний розрахунок вартості, аналітику за періодами та приладами, а також контроль перевищення встановлених лімітів. Це робить продукт корисним для широкого кола користувачів, яким потрібен контроль витрат без складних інтеграцій і дорогих рішень. Ключові властивості рішення - простий старт, зрозумілі підсумки у кВт*год і в грошах, узгодженість результатів після редагувань, контроль лімітів та базовий захист даних.
     Цільовий ринок продукту - це власники квартир і приватних будинків, орендарі, а також освітнє середовище (демонстрація принципів енергомоніторингу). У перспективі продукт може масштабуватися як сервіс із розширеними можливостями (декілька об’єктів, розширені звіти, поради з економії, інтеграції), що відкриває потенціал монетизації через модель freemium/підписку або додаткові платні модулі.
1.3. Бізнес-цілі та критерії успіху
БЦ1: Створити просту та доступну програмну систему для контролю енергоспоживання в житловому будинку або квартирі, орієнтовану на побутового користувача.
БЦ2: Підвищити прозорість витрат на електроенергію для користувача за рахунок системного обліку та зрозумілої аналітики.
БЦ3: Зменшити фінансові витрати користувачів шляхом виявлення пікових періодів споживання та неефективного використання електроенергії.
БЦ4: Автоматизувати розрахунок вартості електроенергії на основі налаштованих тарифів та сформувати основу для подальшого розширення функціоналу.
БЦ5: Забезпечити можливість використання продукту в навчальних цілях як приклад інформаційної системи моніторингу ресурсів.
     Критерії успіху:
КУ1: Система повинна підтримувати коректний облік споживання по днях, місяцях і роках, а також збереження історії даних без втрат.
КУ2: Не менше 90% тестових сценаріїв розрахунку вартості за тарифами проходять без помилок і дають очікуваний результат.
КУ3: Формування базових звітів і відображення статистики повинно працювати стабільно щонайменше у 95% типових сценаріїв використання.
КУ4: Середній час відповіді серверу для основних операцій (перегляд даних, додавання записів, отримання зведення) має бути менше 2 секунд при типовому домашньому обсязі даних.
КУ5: Користувач має мати можливість налаштувати тарифи, додати прилади та внести перші записи споживання без тривалого навчання, отримавши перші підсумки протягом 5–10 хвилин.
1.4. Потреби клієнтів або ринку
П1: Користувачу потрібен зручний доступний інструмент для ведення обліку енергоспоживання з можливістю перегляду даних за певний час.
П2: Користувачу потрібно бачити аналітику та візуалізацію споживання, щоб швидко знаходити пікові періоди та тенденції.
П3: Користувачу необхідно аналізувати витрати окремих приладів, щоб визначати джерела найбільшого споживання.
П4: Користувачу потрібно налаштовувати тарифи та отримувати автоматичний розрахунок вартості спожитої електроенергії.
П5: Користувачу потрібні звіти за обраний період із підсумками споживання та вартості для контролю витрат.
П6: Користувачу потрібен контроль лімітів і повідомлення про наближення до нього або його перевищення.
П7: Система повинна працювати у звичайному веб-браузері без складної інсталяції та бути зрозумілою для непідготовлених користувачів.
П8: Дані користувача мають бути захищені, а доступ до інформації бути обмеженим, щоб сторонні особи не могли переглядати статистику.
П9: Має бути передбачена можливість збереження або експорту звітів.
1.5. Бізнес-ризики
     Під час розробки та впровадження системи контролю енергоспоживання важливо враховувати ризики, що можуть вплинути на корисність продукту, точність даних і зацікавленість користувачів.
     БР1: Конкуренція та наявність альтернативних рішень.
На ринку існують сервіси й пристрої для енергомоніторингу, а також дані від постачальників. Це може зменшити інтерес до нового продукту.
Серйозність: середня.
Пом’якшення:
Фокус на простоті, доступності, зручних звітах, наявності контролю лімітів і прозорому розрахунку вартості, а також на сценарії «без додаткового обладнання».
     БР2: Низька якість або нерегулярність даних.
Якщо користувач не вносить дані системно або вводить їх з помилками, аналітика й звіти втрачають точність.
Серйозність: висока.
Пом’якшення:
Валідація введення, підказки, простий процес додавання записів, попередження про пропущені періоди, зрозумілі індикатори «даних недостатньо».
     БР3: Помилки в розрахунках вартості та тарифів.
Некоректний розрахунок може підірвати довіру користувача до системи.
Серйозність: висока.
Пом’якшення:
Тестування сценаріїв тарифів, перевірка формул і крайових випадків, контроль узгодженості підсумків за періодами.
     БР4: Питання конфіденційності та безпеки.
Інформація про споживання може вважатися чутливою, оскільки опосередковано описує побутові звички.
Серйозність: висока.
Пом’якшення:
Надійна автентифікація, обмеження доступу до даних, базові практики безпечної обробки інформації.
     БР5: Незручний інтерфейс і низька залученість.
Навіть корисний продукт можуть не використовувати, якщо інтерфейс складний або перевантажений.
Серйозність: середня.
Пом’якшення:
Мінімалістичний UI, зрозуміла навігація, невелика кількість кроків для основних дій, базове UX-тестування на типових користувачах.


2. Концепція рішення
2.1. Окреслення концепції
     Програмна система створюється для того, щоб користувач міг керувати енергоспоживанням у житлі не «на відчуття», а на основі зрозумілих даних. У повсякденному користуванні електроенергія витрачається нерівномірно. Є періоди підвищеного навантаження, сезонні коливання, а також прилади, які можуть споживати значно більше, ніж здається. Без зручного обліку ці закономірності важко помітити, а витрати часто стають очевидними лише постфактум, після отримання рахунку.
     Концепція рішення полягає у тому, щоб зібрати показники споживання в одному місці, впорядкувати їх за часом та, за джерелами споживання. Система має перетворювати введені значення на підсумки та наочні тенденції, щоб користувач бачив не тільки «скільки було», а й «коли та чому стало більше». Окремо важливо, щоб користувач міг працювати з тарифами. Система повинна показувати фінансовий результат і робити витрати прозорими в грошовому еквіваленті.
     Ще одна ідея - це превентивний контроль. Користувачу потрібна можливість задавати обмеження (ліміти) та отримувати сигнал у момент, коли споживання наближається до небажаної межі. Це дозволяє вчасно реагувати й уникати різкого росту витрат. У підсумку система має виконувати роль «особистого інструменту контролю» та зберігати історію, пояснювати динаміку, показувати вартість і допомагати приймати практичні рішення щодо економії.
2.2. Головна функціональність
     Ф1: Створення облікового запису та вхід у систему.
Система надає можливість користувачу створити профіль та входити до нього, щоб усі дані про споживання, тарифи, прилади й звіти зберігалися персонально та були доступні тільки власнику.
     Ф2: Додавання даних про споживання за дату.
Користувач вводить значення споживання (кВт*год) за обраний час. Система фіксує запис у історії та одразу враховує його у підсумках, статистиці й звітах.

     Ф3: Перевірка коректності введення та базові підказки.
Під час внесення даних система повинна зменшувати ризик помилок, попереджаючи про некоректні значення, дублювання або явні «аномалії», а також підказувати, якщо даних недостатньо для коректних висновків.
     Ф4: Редагування та видалення записів споживання.
Користувач може виправляти помилки, а саме змінювати значення або прибирати зайві записи. Після цього система автоматично оновлює підсумки, графіки та звіти, щоб узгодженість даних зберігалася.
     Ф5: Перегляд історії споживання з групуванням за часом.
Система показує історію в зручному вигляді фільтруючи по днях, місяцях і роках. Користувач може швидко перейти до потрібного періоду та бачити сумарні значення, не виконуючи ручних підрахунків.
     Ф6: Порівняння періодів і виявлення змін.
Система дозволяє порівнювати різні відрізки часу, щоб користувач бачив різницю у споживанні та міг помітити, коли відбулося суттєве зростання або зниження.
     Ф7: Створення та ведення списку електроприладів.
Користувач може додавати прилади, змінювати їх назви, підтримувати список актуальним. Це формує основу для деталізації витрат і більш точного аналізу.
     Ф8: Віднесення споживання до приладів і підсумки по кожному приладу.
Система підтримує можливість фіксувати споживання, пов’язане з конкретними приладами (коли такі дані є). На основі цього користувач отримує розподіл і бачить які прилади формують основну частину споживання та витрат.
     Ф9: Налаштування тарифів на електроенергію.
Користувач задає параметри тарифу, який використовується для розрахунку вартості.
     Ф10: Розрахунок вартості споживання у грошовому виразі.
Система автоматично обчислює вартість електроенергії на основі введених даних і тарифів. Користувач бачить не лише кВт*год, а й суму витрат, що спрощує контроль бюджету.
     Ф11: Формування звітів за обраний період.
Користувач може отримати зведений звіт (за тиждень/місяць/рік), де є загальне споживання та загальна вартість, а також ключові показники (наприклад, середні значення, максимуми та розподіл по приладах, якщо дані внесені).
     Ф12: Налаштування лімітів та контроль наближення до них.
Користувач встановлює ліміт споживання на період. Система відображає прогрес щодо ліміту та допомагає оцінити, чи «вкладається» користувач у задану межу.
     Ф13: Попередження про перевищення ліміту або ризик перевищення.
Система формує повідомлення, коли споживання наближається до ліміту або вже перевищило його. Це дає змогу відреагувати завчасно та уникнути небажаних витрат наприкінці періоду.
     Ф14: Збереження або експорт підсумків і звітів.
Система передбачає можливість зберегти сформовані результати або експортувати їх для архіву користувача. Це потрібно, щоб підсумки можна було використовувати поза системою та порівнювати між періодами у довгостроковій перспективі.
2.3. Припущення та залежності
П1: Користувач має доступ до даних про споживання (лічильник, платіжні документи або власні заміри) та може періодично вносити їх у систему.
П2: Корисність аналітики залежить від регулярності та точності введених даних; система не компенсує відсутні значення без окремо визначених механізмів.
П3: Продукт орієнтований на сценарій «одне домогосподарство» з типовою кількістю приладів і помірною кількістю записів.
П4: Користувач самостійно задає тарифи; система вважає ці параметри правильними та виконує розрахунки відповідно до них.
З1: Стабільне середовище збереження даних, щоб історія споживання, тарифи, прилади та звіти не втрачалися.
З2: Наявність механізмів керування даними (створення, перегляд, редагування, видалення) для ключових об’єктів системи.
З3: Механізми захисту доступу, щоб дані користувача були ізольовані й недоступні стороннім.
З4: Засоби формування звітів і підготовки підсумків (агрегація за періодами, узгодженість значень після змін).
З5: Засоби відображення аналітики та візуалізацій, щоб результати були зрозумілими та придатними для швидкого аналізу.


3. Рамки та обмеження проекту
3.1. Рамки первинного випуску
     Первинний випуск програмної системи має забезпечити повний мінімально необхідний набір можливостей, який дає користувачу реальну користь уже з першого дня. Внесення даних, отримання підсумків, розрахунок вартості та базове розуміння тенденцій споживання. Основний акцент робиться на тому, щоб користувач міг швидко почати роботу, накопичувати історію без втрат і отримувати зрозумілі результати без складних налаштувань.
     У першому випуску передбачається реалізація облікового запису користувача та доступу до персональних даних, щоб історія споживання та налаштування були приватними й ізольованими для кожного користувача. Також обов’язковою є можливість додавати, переглядати, редагувати та видаляти записи енергоспоживання за обрані дати або періоди. Система має коректно групувати ці дані за днями, місяцями та роками, формуючи сумарні значення й забезпечуючи узгодженість інформації після будь-яких змін.
     Також передбачається ведення переліку електроприладів та базовий аналіз витрат по приладах у тих випадках, коли користувач вносить відповідні дані. Це потрібно для виконання однієї з цілей продукту - виявлення найбільших джерел споживання. Одночасно реалізується налаштування тарифів і автоматичний розрахунок вартості спожитої електроенергії за обраний період. Розрахунок має працювати стабільно на типових сценаріях і давати користувачу прозорі підсумки у грошовому вимірі.
     Окремим компонентом первинного випуску є базова аналітика та візуалізація. Система повинна показувати динаміку споживання в часі та допомагати знаходити пікові періоди. Аналітика у першому випуску орієнтується на практичні запити користувача - «як змінювалося споживання» і «де найбільші витрати», без складних прогнозних моделей. Додатково реалізується механізм встановлення лімітів споживання та формування попереджень про наближення до ліміту або його перевищення, щоб користувач міг реагувати завчасно.
3.2. Рамки наступних випусків
     Подальший розвиток системи передбачає розширення функціональності без ускладнення базового сценарію використання. У наступних випусках можливе впровадження більш гнучких тарифних моделей, зокрема підтримка двох-тарифних пакетів, та ведення історії тарифів із коректним застосуванням до минулих періодів. Це дозволить користувачам точніше аналізувати витрати у випадку змін тарифів упродовж року.
     Також у майбутніх випусках доцільно розширити аналітику. Деталізовані зрізи за категоріями приладів або зонами використання, порівняння сезонів, більш наочні показники ефективності, а також формування рекомендацій щодо потенційних напрямів економії на основі виявлених піків і повторюваних шаблонів споживання. Окремим напрямком розвитку може стати покращена система сповіщень, що представляє собою різні рівні попереджень, налаштування порогів, а також можливість отримувати повідомлення через додаткові канали.
     До функцій наступних випусків також може входити підтримка декількох об’єктів (наприклад, квартира + дача) та розширені ролі доступу для сімейного використання.
3.3. Обмеження та винятки
     У межах поточного бачення продукту не планується реалізація функцій, які виходять за рамки домашнього контролю споживання та потребують суттєво інших ресурсів, інфраструктури або предметної області. Система не гарантує коректних висновків у випадку, якщо користувач вводить дані нерегулярно або з помилками. Аналітика напряму залежить від повноти та точності введення. У таких ситуаціях система може відображати попередження, але не «виправляє» дані автоматично.
     До винятків первинного випуску не належить прогнозування майбутнього споживання або автоматичне формування детальних порад з економії на рівні повноцінної експертної системи. У першій версії аналітика носить описовий характер - показати тенденції, піки, підсумки та розподіли на основі конкретних даних.

     Не планується заміна офіційних систем обліку постачальників електроенергії та юридично значимі розрахунки. Дані та результати системи призначені для особистого контролю й аналітики, а не для офіційних звітів перед сторонніми організаціями. Крім того, у первинному випуску не закладається функціональність для промислових або комерційних об’єктів із великою кількістю точок обліку та високими вимогами до масштабування.


4. Бізнес-контекст
4.1. Профілі зацікавлених сторін
     Таблиця 1 – Профілі зацікавлених сторін проєкту
Зацікавлена сторонаГоловна цінністьСтавленняГоловний інтересОбмеженняОрендар або власник житлаКонтроль витрат і прозорість споживання, можливість зменшити рахунки.Зацікавлений, але очікує простоти й швидкого результату, не терпить «зайвих кроків».Підсумки за періоди, розрахунок вартості за тарифом, аналітика піків, ліміти й попередження, звіти.Обмежений час на внесення даних, потрібна зрозумілість.КерівникВідповідність документу, завершеність ключових вимог у строки.Зацікавлений, оцінює за критеріями якості, повнотою та логікою.Відповідність бізнес-вимогам і критеріям успіху, коректність розрахунків та зрозумілі результати.Фіксовані вимоги до строків та бюджет.РозробникРеалістичний обсяг робіт і чіткі межі, які можна впевнено реалізувати й протестувати.Практичне, важлива визначеність пріоритетів і задач.Узгодженість підсумків і звітів, коректність розрахунків та стабільність.Обмежені час і ресурси, контроль складності.ТестувальникНадійність і передбачуваність результатів.Критичне, шукає помилки й «крайові випадки».Тестові сценарії, узгодженість даних після редагувань, стабільність у різних сценаріях.Обмежений час на тестування, потрібні чіткі критерії приймання.


4.2. Пріоритети проєкту
     Таблиця 2 – Пріоритети проєкту
ПоказникВиконанняОбмеження (граничні значення)Ступінь свободи (допустимий діапазон)План робітMVP реалізація у встановлений строк .Дедлайн до кінця навчального року.Допускається спрощення інтерфейсу заради вкладання у строки.ФункціональністьУ випуск 1.0 включити лише основні функції.Обсяг MVP фіксований.80% функцій високого пріоритету мають бути у випуску 1.0.ЯкістьПеревірка коректності підрахунків, узгодженість даних після редагування та стабільність.Обмежений час на тестування; помилки у розрахунках і втрата даних неприпустимі.Не допустимі помилки у розрахунках і втрата даних.ПерсоналРозробка однією людиною з фокусом на результат рішення та мінімальну складність.Малий розмір команди, а саме один розробник, обмежені ресурси та час.Дозволено використання готових бібліотек та спрощення архітектури в межах вимог.ЦінаВикористання безкоштовних інструментів і технологій.Бюджет 0, без платних сервісів.Можна використовувати лише безкоштовні плани або аналогічне.4.3. Робоче середовище
     Загальна характеристика
     Система призначена для ведення та обробки даних про енергоспоживання в житловому приміщенні. Вона працює за принципом розділення відповідальності. Інтерфейс доступу забезпечує взаємодію користувача з функціями, сервер виконує обчислення і перевірки, а база даних зберігає історію та налаштування. Основний акцент у середовищі експлуатації робиться на тому, щоб результати (вартість, підсумки, звіти) були відтворюваними, узгодженими та не втрачалися при накопиченні даних у часі.
     Інтерфейс доступу
     Користувач взаємодіє з системою через інтерфейс, який дозволяє додавати показники споживання, переглядати історію за періодами та отримувати підсумкові значення. Інтерфейс також надає доступ до аналізу змін у часі, звітів і контролю встановлених лімітів. Очікується робота у сучасному середовищі без спеціальних вимог до пристрою, окрім можливості доступу до системи та перегляду результатів.
     Серверна логіка та API
     Серверна частина реалізується на платформі Node.js із використанням фреймворку Express.js, що дозволяє організувати чітку структуру API та швидко обробляти запити клієнтської частини. Сервер приймає запити, виконує обробку даних і повертає результати у структурованому вигляді. На ньому реалізуються ключові правила, а саме підрахунок сумарного споживання за вибраний період, застосування тарифів і отримання вартості, підготовка зведень і звітів, а також перевірки коректності введення. Окремо сервер відповідає за механізм фіксації встановленої межі лімітів, підрахунок «прогресу» та формування попереджень.
     Документування та перевірка API
     Для опису інтерфейсу взаємодії використовується специфікація OpenAPI з відображенням у Swagger UI. Це дає змогу бачити доступні методи, їх параметри та структуру відповідей, а також виконувати тестові запити для перевірки сценаріїв роботи системи (додавання запису, отримання підсумку, формування звіту, перевірка ліміту).
     База даних (MySQL)
     Історія споживання, перелік приладів, тарифи та ліміти зберігаються у реляційній базі даних MySQL. Такий вибір дозволяє підтримувати чітку структуру, зв’язки між сутностями та обмеження, які запобігають некоректним даним. Для системи важливо, щоб дані легко агрегувалися за днями/місяцями/роками і щоб зміни (редагування чи видалення записів) не призводили до розсинхрону у підсумках та звітах. Тому структура БД і запити мають забезпечувати узгоджені результати в усіх розрізах.
     Захист даних і контроль доступу
     Оскільки дані про споживання відображають приватні особливості побуту, необхідно обмежувати доступ до інформації. Система повинна підтримувати базові механізми автентифікації та правила доступу до даних. Обробка облікових даних передбачає безпечне зберігання паролів та перевірку прав при виконанні операцій над даними.
     Надійність і працездатність
     Система має коректно працювати при типовому домашньому обсязі інформації та регулярно виконувати ключові операції, що представляють собою внесення записів, отримання підсумків, формування звітів і перевірку лімітів. Невеликі паузи на обслуговування допустимі, проте втрати історії або помилки в розрахунках ні. Вимоги до швидкодії орієнтовані на комфортне використання. Основні запити повинні виконуватися швидко, без відчутних затримок для користувача.
     Резервування та відновлення
     Для запобігання втраті історії передбачається можливість створювати резервні копії бази даних і відновлювати її при збоях або помилкових змінах.
     Технологічні інструменти
     У межах проєкту, для серверної частини використовується Node.js та Express.js, реляційна СУБД MySQL для збереження даних, а також Swagger UI для опису й тестування API. Для проєктування структури даних і подальшої реалізації передбачаються ER-діаграма, схема структури БД та опис ендпоінтів, які покривають основні сценарії роботи системи.


ДОДАТОК А
Посилання на відео: https://youtu.be/Svw2wtK2JLw
Vision and Scope for <Програмна система контролю енергоспоживання>	Page 2



